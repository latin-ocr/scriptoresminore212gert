Fol. lOr.
10

15

25

30

172 SCRIPTORES HISTORIAE DANICAE MINORES

ratum et firmum habemus, magnitudinem tuam rogantes
atque monentes⁷ quatinus te memoratis fratribus propitium et
benignum exhibeas et eorum protector, auxiliator et defensor
existas.
Cap. XV.
Item littere domini apostolici ad episcopos de translatione
eiusdem claustri.

Alexander episcopus, seruus seruorum dei, venerabilibus
fratribus Absaloni Roskeldensi et Suenoni Arusiensi episcopis
salutem et apostolicam benedictionem. Η Quod iuxta officij
uestri debitum ad decorem domus domini et cultum religionis
feruenter et studiose intenditis et in uinea domini Sabaoth euulsis
tribulis uiciorum uirtutes plantare desideratis, gaudio gaudemus
et exinde sollicitudinem et diligentiam uestram dignis in
domino laudibus commendamus. Vnde, quia uos religiosos
uiros diligere et caros acceptosque habere cognoscimus, con-
fidenter pro dilectis filijs nostris Brienno abbate ac fratribus
de Calue fraternitatem uestram rogamus, monemus atque
mandamus, quatinus pro reuerentia beati Petri ac nostra et
intuitu religionis et honestatis eorum ipsos diligatis, manu-
teneatis et honoretis et, ut in proposito religionis et obseruantia
ordinis ualeant firmiter permanere et otio superne contem-
plationis uacare, eis fauorem et auxilium tribuatis. Nos enim
translationem, quam de monasterio suo a loco VVeng ad
locum Calue. auctoritate magnarum personarum fecerunt,
necnon et concambium inter ipsos et regem factum, auctoritate
apostolica confirmauimus et firmiter in posterum obseruari ’
decreuimus.

Cap. XVI.

Priuilegium domini apostolici de translacione eiusdem claustri.

Alexander episcopus, seruus seruorum dei, dilectis filijs
Brienno abbati et fratribus de Calue salutem et apostolicam

‘benedictionem. Propositi et desiderij nostri est, paci et quieti

religiosorum paterna sollicitudine et diligenti cura intendere
et eorum uotis et peticionibus benignum fauorem et gratuitum

.ui
11. vinea domini exercituum: Isaioe 5, 7. 26. confirmamus corr.

m. 1. C.

