ExonnlvM MoNAs‘rERn CARAE 1NvaAE 243

meritorum, eorum uobis debet fidele uideri consilium et
accepta monitio, qui non, que priuati sunt commodi, sed que
uestre honorificencie, requirentes animi uestri motum in hijs
precipue promouent, quibus magis uestra sinceritas sit sincera,

et ab his sollicite amouere conantur, per que posset de facili 5
dignitatis episcopalis decor non inmerito obfuscari. Sane,
referentibus dilectis in Christo filijs, Care Insule ac aliorum
monasteriorum Dacie Cysterciensis ordinis non nullis abbatibus,
nobis innotuit, quod abbas et conuentus ipsius monasterij
Care Insule manus uestre mole indigne ac multipliciter aggra- 10
uantur3 quos pia deberetis munificencia confouere, ne simul
offendere uideremini iusticiam ac pariter pietatem, quarum
debetis uos exhibere promtissimos sectatores. Aiunt enim,
quod uos, in prefatum monasterium eiusque grangias ac alia
bona et (utinam non l) personas tanquam inclinatum parietem 15
et impulsam maceriam quodammodo irruentes, quietam ipso-
rum uitam in domino perturbatis, et, manus auidas ad bona
extendentes ipsorum, eosdem non minus in personis propriis
quam rerum suarum ablatione, ne dixerimus extorsione, per
uos et uestros multipliciter molestatis. Et ut preter alia 20
innumera grauamina, que infertis eisdem, aliqua, immo per-
pauca respectu multitudinis, que tacentur, interseramus ad
presens, attendite, que scribuntur. Trium ebdomadarum pro-
curationes ab eis pro uobis magnaque caterua equitante uobis-
cum annis singulis extorquetis. Domorum suarum ianuas 25
iubetis et facitis uiolenter confringi. Militibus et baronibus
demandastis aliquando, ut monachos ipsos, cum possent,
caperent, uerberarent et etiam spoliarent immunes, cum uobis,
ut asseritis, absoluendi excessores huiusmodi sit attributa
facultas. Alias ipsos regie maiestati et regno redditis odiosos, 30
quanquam in nullo predicti fratres fuerint unquam contra
honorem regium machinati. Abbatem quoque ac monachos
et conuersos monasterij ante dicti citatis Η ad uestra placita F01.38v.
pro uestre libito uoluntatis, excommunicare preterea non ob-
mittitis contra omnem iusticiam colonos, familiares et uillicos 35
eorundem, nisi prefixo eis termino compareant coram uobis;

 

 

5. amouere Lanyebelc3 amouere CS. 15—16. tanquam . .irruentes,
cfr. Psalm. 61, 4. 19. extorsione scripsi3 extorsiones C8. 32. holre
CS, corr. Lanyebelc. γ

16*

