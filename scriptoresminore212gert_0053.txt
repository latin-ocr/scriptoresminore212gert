VETvs CHRONICA SIALANDOE 43

⁷ trahitur in Bedefordiam‚ in custodia publica tenetur. Qui
accito presbytero, utpote periculis extremis expositus, ad
mortem (imo ad vitam !) se preparat, omnia conscientie sue
secreta euoluens: quicquid saluti contrarium inuenit, in tutis
presbyteri auribus effundit. Qui ei commemorauit, ut ad
suffragia sancti Thome martyris confugeret3 insuper dedit ei
flagellum, iniungens, ut quinquies singulis diebus, antequam
gustasset, sibi ipsi tortor existeret, et ne cessaret genua flectere
et martyrem inuocare. Post quatuor septimanas educitur
miser de carcere, ad concilium trahitur, ad supplicium con-
dempnatur. Tractus itaque a carnificibus ad locum supplicij
orbatur oculis, genitalibus mutilatur3 et oculum quidem
sinistrum statim integrum eruerunt, dexter autem in frusta
conscissus effossus est. Membra, quibus eum mutilauerant,
sub cespite absconderunt, et relicto semiuiuo abierunt. Secuta
est afflictum sola filia duodennis, que incarcerato alimoniam
>mendicauerat. Paulatim fluxu cruoris restricto ductu puelle
in villam Bedefordialn redijt, misertus autem eius quidam
Eilbrictus excepit illum in domum suam. Fecit igitur ibi in
tenebris dies x, vigilijs et orationibus intentus. Nocte vero
diei decimi, prima noctis vigilia, in somnum resoluto apparuit,
quem vocauerat, niuei candoris vestibus indutus3 baculoque
pastorali signum crucis in fronte eius et oculorum foraminibus
depingens sub silentio discedere visus est. Expergefactus ille
et visionis negligens rursus obdormiuit. Iterum ante lucanum
redijt in albis dixitque: »Homo bone, dormis‘? Vigila, insiste
orationi et spem tuam in deo et beata virgine Maria pone et
in sancto Thoma, qui te venit visitare, et si nocte proxima
in ecclesia beate virginis excubaueris ante altare eiusdem
virginis et in fide non hesitaueris, oculorum restitutione
gaudebis« Quid multa‘? Fecit, ut premonitus fuit; lumen
recepit. Crescit stupor populo; et probaturi, unde procedat
vis videndi, ab oculis videlicet nouis an ab euacuatis fora-

 

5. ei commemorauit M; eum commonuit Bened. rectius. 13. erue-
runt Bened.; euertunt M. 15. relicto s. abierunt: cfr. Luc. 10, 30.
17. mendicauerat Bened.; vindicauerat M. 22. quem inuocauerat
Bened. 25. ante lucanum Bened.; afi. lucafi. C; ante lucem Arnas,-
rectius fort. erit antelucanus. 30. in fide haesitare, cfr. Matth. 91,21,·
epist. Jacob. 1, 6.

10

15

20

25

30

