10
Fol. 4¹⁸.

15

20

30

162 semerom-:s Hls‘roRiAE DANICAE MINORES

Capitulum ΙΙ.

Quod fratres, ut maiorem gratiam haberent electj sui, concesserunt
ei Smaheng.

Rstquam fratres uenerunt VVeng et ibi habitare cepissent,
et electus eis per omnia placabilis sactus esset, obliuiscens
funditus amaritudinem indignationis sue, quam contra eos
habuerat, ut maiorem gratiam ipsius haberent, concesserunt
ei Smaheng, ut illud predium sub potestate sua libere haberet
et, quocunque uellet modo, illo uteretur. Quod ille, benigne
suscipiens et de beniuolentia eorum maiori erga eos amore
accensus, paruo tempore sibi retinuit et postea fratribus Η
resignauit, accipiens ab eis mansionem Karlebu, que ad Weng
pertinebat; sed et ipsam cum alijs bonis, que claustro con-
tulerat, cum omni deuotione restituit. Erat autem episcopatus
tunc ualde tenuis et pauper, sed ipse eum dilatando diuitijs
et honoribus ampliauit, et quecunque claustro dedit, de pro-
prio patrimonio fuerunt et de his, que de superfluitate mense
sue in episcopatu acquirere potuit.

Cap. 111.

De primo abbate, quomodo ex parte regis et cpiscoporum
Romam perrexit.

Post hec domnus abbas Henricus honorandum uirum
Briennum constituit abbatem. Hic aliquando hospitatus est
apud abbatem Johannem in Weng, qui irreuerenter satis eum
suscipiens puerosque eius male tractans fecit ligari propter
annonam, quam latenter tulerant de horreo ad pabulum
equorum suorum, quod insufficiens eis dabatur. Vnde ²Iohannes
abbas in sinodo accusatus, cum se expurgare non posset,
resignauit abbatiam electo et factus est monachus ordinis
Cisterciensis, sicut supra diximus. Abbas igitur Briennus
ordinatus mox consultu domini regis et electi sui necnon
aliorum episcoporum Romam perrexit, et domino pape de
mutatione claustri cuncta per ordinem diligenter intimauit et
ei litteras super hoc missas dedit. Audiens autem apostolicus
mutationem dextere excelsi factam gauisus est, sicut semper

 

33. mutatio dexterae excelsi: Psalm. 76, 11.

