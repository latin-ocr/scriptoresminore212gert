10

15

20

Fol. 9ยนโธ.

25

30

35

170 SCRIPTORES fflsrofflAE DANICAE MlNORES

sactus, et in ea aliquantum temporis uite sue spacium con-
summans ante magnum altare honorifice sub marmore iacet
tumulatus,

Cap. XIII.

Priuilegium archiepiscopi Lundensis de translacione claustri
de Weng ad Calue.

Eskillvs, dei gratia Lundensis archiepiscopus, apostolice
sedis legatus et primas Danie et Suethie, dilecto filio Brienno,
abbati de Calue, salutem et benedictionem. Pastoralis solli-
citudo exigit, ut omnibus in necessitate constitutis paterno
affectu compatiamur et singulis opem congruam porrigamus.
In hac autem gratia illis specialiter debitores sumUS, qui a
tumultu seculari sequestrati et diuinis obsequiis artius manci-
pati regulariter uiuere et soli deo uacare desiderant. Hinc
est, frater karissime, quod tuis iustis petitionibus libenter
assensum prebemus et paci ac quieti gregis tibi commissi
etiam in posterum prospicimus. Accedit etiam petitio pijssimi
regis Waldemari et uenerabilium episcoporum Absalonis
Roskeldensis et Suenonis Arusiensis, quibus nichil negare
possumus. Igitur diuino amore commoniti et tarn illustrium
personarum reuerentia inclinati Iocum, in quo deo deseruitis,
sub nostra et domini apostolici protecfljtione suscipimus, hoc
in primis statuentes, ut concambium, quod cum prefato rege
fecistis, ratum permaneat, et predia ad Weng pertinentia
deinceps ad locum, quo necessitate compulsi transmigrastis,
integre pertineant. De cetero siqua ecclesiastica secularisue
persona hanc nostre constitutionis paginam sciens contra eam
uenire temptauerit et prefatum monasterium perturbare ac
res fratribus inpresenti collatas seu deinceps conserendas
temere usurpare presumpserit, a communione dominici cor-
poris se sequestrandam et uinculo anathematis obligandam
nouerit, nisi digne satisfecerit. Pax uero et gratia omnibus
eidem loco iusta seruantibus, quatinus et hic fructum boni
operis inueniant et in districto dei iudicio eternam mercedem
percipiant.

Abbas igitur, relinquens archiepiscopum in loco, quo
eum inuenerat, ad dominum apostolicum perrexit, tradens ei

