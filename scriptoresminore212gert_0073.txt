vE‘rvs CHRONICA siALANmE 63

Que mala, que dura, que non toleranda flagella,

eterne vite dulcem gignentia fructum?

que bona, que leta, que non iucunda cauenda,

eterne mortis diras parientia penas?

Etas humana, quamuis prolixior exstans 5
annorum numerum maris exequaret arenis,

dispensanda tamen esset moderamine cauto,

ut deseruiret eterne tota saluti,

debita colligeret, obstantia queque caueret,

ut tandem posset succedere vita perhennis3 10
sed cum sit tante breuitatis, cum velut instans

transeat absque mora, cum pretereat quasi fumus

ad modicum parens, quis summam deneget esse

stulticiam solis ipsam consumere vanis,

seria negligere, nugis intendere, vera 15
spernere, falsa sequi, sacra deuitare, profana

sectari, mores corrumpere, turpia velle,

celos despicere, flammas Phlegethontis amare‘?

Quantam deuotionem ad dominam nostram beatam virginem
Mariam habuerit, sequentie de eadem virgine gloriosa com· 20
posite lucide manifestant, que ita incipiunt: ‘Missus Gabriel
de celis', ‘Stella solem preter morem'‚ etc. Notandum etiam,
quod amicus totius boni, scilicet Andreas, metropolitanus
Danorum Suecieque primas, auctoritate, ut dictum est, lega-
tionis sedis apostolice inter plurima beneficia, que indigentibus 25
et miseris largitus est, etiam hoc adiunxit, quod quadragesimas
et ieiunia mulierum, que inuite et dormientes infantes secum
habentes opprimunt, multum deminuit, sicut hactenus obser-
uatur. Sed quis digna in tanti viri laudem depromat, cum
etiam virgo a familiarissimis suis et verissimis confessoribus 30
et fide dignis in tota vita sua permansisse asseratur? Unde
versificator:

Tu flos dulcoris, tu vas, tu fructus honoris,
presul, es, Andrea, tu Scaniensis honor.

Tu, virtute virens placidoque vigore virilis, 35
nominis exponis significata tui.

 

4. duras Μ. 6. exaequet M. 21—22. manifestant etc. H, omissis
deinde verbis que ita..morem‘ etc. 24. authoritate H. 28. dimi—
nuit M. 29. in laudem tanti viri H. 33 sqq: de his versibus vid.
editio mea Exameri in praefationis p. XXIII. 35. vires placido ΜΗ.

